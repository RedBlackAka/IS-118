### Prosjektarbeid Gruppe 18
# Oppstartspakke: Digital Medborgerportal

### Strategi for rekruttering og sammensetning
Rekrutteringsstrategien er sentralt for å finne de rette folkene som passer til prosjektet, slik at en løsning tilpasset realitetens behov kan skapes effektivt (Kristiansen). Her burde det være fokus på unge mennesker, med høy kompetanse og forståelse innen digitale verktøy, samtidig som noen eldre, for å få forskjellige vinkler som kan fremme et design som passer til alle målgrupper, i tillegg til innsikten som trengs utenfor selve portalen (det praktiske). En majoritet av unge kan bidra til et komfortabelt miljø, der det er lett å fremme tillit grunnet lik demografi. Det burde også prøves å oppnås et 50/50 prosent forhold mellom kjønn, for å sikre et mangfold i gruppen. Det trengs folk med rolle som produsenter og utviklere, som tar ansvar for portalets design, backend og marketing. Så burde det sees etter folk med en mer teoretisk veilederrolle, blant annet rundt integrering og det sosiale, kultur og underholdning, entreprenører med kunnskap av lokale bedrifter og en kommunikasjonsrådgiver, som tar ansvar for personvern og hjelper med å formidle informasjon. Disse vil gi råd om alt som trenger å være en del av portalen. Til slutt trengs det en administrasjon, som tar bruk av portalen og kommuniserer med og mellom de involverte partiene når det er nødvendig.

For å presentere en konkret liste med rollene:

- Produsent
- Utvikler
- Sosialt rådgiver
- Kulturell rådgiver
- Entreprenørskapsrådgiver 
- Kommunikasjonsrådgiver
- Administrasjon

Erling fungerer så som prosjektleder og har ansvaret for å sette disse folkene sammen. Han burde oppfordre til kommunikasjon og være i aktiv samtale med enkeltpersoner selv. Da lærer han egenskapene av hver og kan velge å sette sammen de rette personene effektivt, som resulterer i et komfortabelt miljø for alle. Erling kan også ta ansvar for å lytte til tips og behov av rådgiverne og kommunisere dette på en passende måte til de som utvikler siden (Jacobsen 2016).

### Design av “det første møtet”
Det første møtet er viktig, for Erlend er det viktig at alle kommer ut fra møtet med respekt for hverandre, tross forskjellig alder, bakgrunn og relevante ferdigheter. Erlend har relativt god tid for å få gjort prosjektet, så han vil legge fokusen i møtet på å bygge et bånd mellom arbeiderne på en profesjonell måte. Det er viktig at alt blir gjort på en profesjonell måte for å bevare den inngående respekten som gruppen har for prosjektleder.

Jeg ville startet møtet med en introduksjon til prosjektet hvor jeg forklarer kort om prosjektet, går raskt over mål og rammer før jeg introduserer meg selv og hvorfor jeg er kvalifisert til å være prosjektleder for gruppen. Deretter ville jeg gått over på en rask introduksjon på deltagerne, gir alle en mulighet til å introdusere seg selv og i tillegg få frem hva de selv håper å lære eller ta med seg fra prosjektet når det er ferdig. I tillegg er dette et bra punkt å drive med noe "pseudo-arbeid" for å bli litt bedre kjent med hverandre, to sannheter og en løgn er en bra lek som får folk til å snakke eventuelt ha spørsmål til å bli bedre kjent senere. Eller så går det an å gjøre et “speed dating” program hvor gruppen to og to blir kjent og prøver å finne felles interesser. Hensikten med dette er å bli bedre kjent med gruppen og i tillegg bygge en trygghet og passe på at alle har snakket foran gruppen før arbeidet begynner. “Pseudo-arbeid” i seg selv er viktig for å skape god kommunikasjon i gruppen videre i arbeidstiden, i dette tilfellet handler om å sette av tid tidlig til å bli kjent slik at da vi kommer videre ut i prosjektet så slipper vi å tape tid på det.

Videre vil jeg forklare felles mål for gruppen, i tillegg til å diskutere sammen som en gruppe om hvordan de syns felles suksess for gruppa ser ut med fokus på å få inkludert alle i diskusjonen og plukke litt opp på hvem som trekker seg litt tilbake i diskusjoner. Etter diskusjonen ville jeg gått videre med å introdusere rollene til alle inkludert i prosjektet både for at alle skal forstå hvorfor de andre er der, men også for at folk skal forstå hva deres egen oppgave vil være for prosjektet. Etterpå er det viktig å høre litt om hva deres forventninger til prosjektlederen er, for å hvite for Erlend står overfor gruppen og hva som er viktig for han å fokusere på som prosjektleder (Bækken 2022). Nesten til slutt vil jeg drøfte hvordan gruppen burde jobbe sammen, hvordan man skal kommunisere, ta beslutninger og gi tilbakemeldinger. Dette er ting som burde bli pratet om tidlig, men som også burde kunne endres på etter hvert som gruppen blir bedre kjent og kjenner til arbeidsforholdene for gruppen. Det vil si at det er mer bare en introduksjon til hvordan folk normalt liker og jobbe sammen med andre, men som andre ting vil det gruppen og utvikle seg videre og finne andre måter og jobbe sammen på senere.

Til slutt er det viktig med en oppsumering, for å både gå gjennom alt på nytt og i tillegg ta imot spørsmål fra teamet om noe skulle være uklart og passe på at alle er på samme side om prosjektet før man starter for fullt neste møte. Jeg tror og det kan være en ide og presse inn en litt finere lunch enten på slutten eller midt i møtet, spørs på hvor lang tid man vil bruke på diskuteringen, for å skape et litt mindre anspent miljø hvor det kan være lettere å snakke om andre ting enn arbeid og bli kjent med de andre fra gruppen. I tillegg er det en bra måte å avslutte første møtet på en høy note slik at det blir lettere å komme tilbake til andre møte med høy motivasjon og kan starte prosjektet på en bra måte.

### Rammer for relasjonelle kontrakter
Relasjonelle kontrakter utvider tradisjonell prosjektstyring utover “jerntriangelet” (som innebærer tid, kostnad og kvalitet) til også å regulere hvordan mennesker samarbeider og bygger tillit. 

Anbefalingene til Erlend burde være å ha noen hovedkomponentene for de relasjonelle kontraktene. Det burde innebære å ha tillit og psykologisk sikkerhet til gruppa. Det burde være greit å gjøre feil og lære uten en typisk skyldfordeling. Man skal ha en åpen kommunikasjon om utfordringer både i prosjektet og utenfor prosjektet, men også å ha en konstruktiv konflikt som en type drivkraft. 

Prosjektet må også kunne endre retning basert på ny kunnskap uten at det ses på som “feil” eller "dårlig" planlegging. Det vil si at Erlend kanskje burde inkludere månedlige refleksjoner og justering av retningen utover for prosjektet. Erlend kan også sette opp et budsjett for eksprementering av hvordan gruppen jobber sammen som testing og læring før selve prosjektet setter i gang. På denne måten kan han finne ut av eventuelle personfaktorer eller sosial loffing innad i deltakelsen.

For å få et godt samarbeid mellom prosjekteier og prosjektleder kan det være lurt med en modell for beslutningsautoritet, hvor prosjekteier står ansvarlig for den strategiske retningen og interessenthåndteringen, mens prosjektleder står ansvarlig for den daglige driften, samtidig som de holder et godt samarbeid. Ved eskalerende problemer kan prosjekteier forplikte seg til å fjerne de organisatoriske hindringene innen en viss tid. Det kan foregå ukentlige koordineringsmøter og månedlige strategiske gjennomganger for å forhindre mistillit og problemer med samarbeidet mellom prosjektleder og prosjekteier (Bækken 2022).

### Proaktive mekanismer for konflikthåndtering

#### Målrettede avgjørelser og tydelig ansvar:
Når man tar avgjørelser i et prosjekt, bør man ha klare prinsipper. Hver avgjørelse må vurderes mot prosjektets overordnede mål og målsetninger. Er valget i tråd med oppgaven? Støtter det prosjektet? Dette er sentrale spørsmål som alltid må være i bakhodet. Det er også lurt å fastsette beslutningsmyndighet tidlig. Selv om prosjektlederen har det endelige ansvaret, er det avgjørende å lytte til de som har spesialisert kunnskap. For eksempel, hvis IT-spesialisten påpeker at en løsning ikke er teknisk hensiktsmessig, bør prosjektleder ta dette alvorlig. Slik får fagspesialistene mer innflytelse over avgjørelser innenfor sitt eget kompetanseområde, enten det er teknologi, design eller andre felt.
For å holde oversikt kan man lage en sjekkliste eller et tankekart. Et tankekart kan gi en visuell oversikt over ideer og roller, som deretter kan overføres til en sjekkliste for å få oversikt over oppgaver. Det er også lurt å dokumentere alt som blir gjort og sagt. Dette sikrer at ingen blir usikre på hva de skal gjøre, og at det ikke blir misforståelser gjennom prosessen. Når prosjektet er i bruk, kan dokumentasjonen være nyttig for å se tilbake på og vurdere om noe bør gjøres annerledes.

#### Ressursstyring og kommunikasjon:
God planlegging av ressurser, tid og tekniske løsninger er avgjørende. Lag en detaljert plan for alle oppgaver, inkludert realistiske tidsfrister. Det er alltid smart å legge inn en buffer for uforutsette hendelser. Fordel ressursene over prosjektperioden på 15 måneder, lag et grundig budsjett, og sett av en reservepott for nødsituasjoner.
Kommunikasjon er den viktigste delen. Det er avgjørende å bli kjent med hverandre og etablere en åpen dialog. Man kan ikke la folk bli redde for å snakke om potensielle problemer. For å bygge tillit, er det viktig å investere i sosiale aktiviteter, som å spise lunsj sammen, for å bli bedre kjent. Dette bidrar til en kultur der alle føler seg trygge og hørt, og ingen spørsmål er dumme. En annen viktig metode er å etablere en åpen feilkultur. I stedet for å lete etter syndebukker, bør teamet fokusere på hva som kan læres av feilen. En prosjektleder kan fasilitere dette ved å spørre "Hva kan vi gjøre annerledes neste gang?" i stedet for "Hvem gjorde denne feilen?".

#### Håndtering av konflikter og læring:
Hold jevnlige møter for å diskutere fremdrift, avdekke uenigheter og løse konflikter i fellesskap. Når en konflikt oppstår, er det viktig å ha en strukturert tilnærming. En god prosess starter med å identifisere kjerneproblemet. Prosjektlederen bør stille spørsmål for å grave dypere, som "Hva er det som skaper denne uenigheten?". Etter at kjerneproblemet er identifisert, bør teamet brainstorme løsninger i fellesskap, der alle får muligheten til å foreslå ideer. Til slutt, dokumenter den valgte løsningen og de neste stegene.
Lær hvordan diskusjoner blir håndtert, og bruk erfaringene til å finne enda bedre løsninger i fremtiden. Hver gruppe er unik, og man må være fleksibel og tilpasse strategiene til personene i teamet.

### Håndtering av tidspress og “planleggingsfellen”
I et prosjekt hvor man har et klart tidspress på 15 måneder og samtidig risiko for å gå i planleggingsfellen (bruke for mye tid på detaljerte planer tidlig, uten å ha nok kunnskap om behov og evt. løsninger) kan det være lurt at prosjektlederen starter med å anerkjenne tidspresset, samtidig som han ikke lar det styre alle beslutninger. Tidspress kan føre til at man hopper for raskt til løsninger, så det kan være lurt å jobbe med rammer og ikke selve detaljer i starten av planleggingen. Det kan for eksempel være en hovedplan med milipæler uten at oppgavene strekker seg for langt frem i tid.

Prosjektlederen kan også inkludere flere fleksible planleggingsmetoder som kan sørge for at den rette planleggingen og utviklingen håndteres på best mulig måte. Det kan innebære smidige metoder som å levere små, testbare deler underveis. Sørg for at utviklingen og planleggingen skjer parallelt slik at man kan lære samtidig som man arbeider og sparer eventuelt sparer tid. 

For å håndtere det sterke handlingspresset kan prosjektleder lage en kort utforskningsfase tidlig. Det kan være å identifisere interessenter, brukere og deres behov. Han kan sette av tid til risikovurdering og usikkerhetsanalyse som ikke nødvendigvis trenger å være perfekt. Likevel er det lurt å ha klarhet. Fastsett det som må være fast, i dette tilfelle tidshorisonten på 15 måneder og overordnet mål, men inkludere fleksibilitet og åpenhet i det som kan justeres. I dette tilfellet kan det være funksjonalitet og teknologivalg. Kanskje prioriter hva som er viktigst i jerntriangelet (tid, kostnad, kvalitet).

Prosjektleder bør unngå planleggingsfellen ved å ha en realistisk men bøyelig plan. Han bør bygge den opp på hovedmilepæler (langsiktige mål) og fleksibiliteten, og sørge for en god balanse mellom å starte arbeidet og å sikre at han har nok kunnskap til å starte på riktig måte.

### Sikring av god kommunikasjon

For det første kan man etablere en felles kommunikasjonsplan. Ifølge Johannessen (2010), vil dette gjøres for å definere hvordan, gjennom hvilke steder, og hvor ofte prosjektteamet skal kommunisere. Teams kan for eksempel brukes for å dele dokumenter, og for rask kommunikasjon. E-post kan brukes for formell informasjon, og rapporter. Og telefon kan brukes for sensitive tema eller raske avklaringer. Ukentlige møter med fast tid og agenda, på maksimum 60 minutter, og en 15 minutters lang stand-up en gang i uken for fokus på fremdrift og blokkeringer. Ved å passe på at alle prosjektmøter dokumenteres og lagres i en felles mappe, for eksempel på SharePoint eller Teams, kan vedkommende gå tilbake for å dobbeltsjekke på tidligere møter. Det kan også være godt for prosjektet at det etableres en responsregel. Det vil si at e-poster skal svares på innen 48 timer, og at Teams-meldinger svares innen arbeidsdagen om mulig. 

Ved å bruke digitale verktøy effektivt kan all informasjon generelt bli mer oversiktlig og enklere å korrigere. For eksempel på Teams kan det skapes faste kanaler for de forskjellige arbeidsoppgavene, eller å sette “pin” på viktige møtereferater eller dokumenter. Ved å forsikre om at dokumentene, både gamlere og nyere informasjon er lett oversiktlig, forståelig og tilgjengelig for alle prosjektmedlemmerne, vil tidligere prosjekter og ideer kunne bli brukt for et enda bedre resultat. 

Et annet steg kan være å innføre en tydelig møtekultur, sånn at møtene blir så effektive som mulig, og at alle stemmer blir hørt. Man kan for eksempel bruke faste møtemaler som inkluderer agenda og referat, dele agenda innen 24 timer, og starte hvert møte med å spørre hvordan vi ligger an. Det å avslutte møtet med en oppsummering av fordeling av ansvar, og beslutninger, kan føre til mer oversikt og kontroll ettersom møtet avslutter. En annen del av møtekulturen kan være å rotere rollen som møteleder ved behov, for å bygge eierskap og ansvar blant alle. Det kan blant annet også bli enklere for gruppemedlemmene å kommunisere om alle har en felles kontaktperson.

Prosjektgruppen består av ulike bakgrunner og fagfelt, så det er viktig at alle parter kan forklare ved uklarheter, og oppmuntre til flere spørsmål for å bygge en felles forståelse. For å tidlig kunne sikre at kommunikasjonsproblemer blir store, er det smart å identifisere dem mens de fortsatt er små. Dette kan gjøres ved å for eksempel en gang i måneden spør om alle føler seg godt informert, føler seg hørt og om det oppstår noen misforståelser. Den psykologiske tryggheten må bli skapt for at medlemmene skal tørre å dele sine ideer, bekymringer og uenigheter. For å oppnå dette, må man først og fremst vise at det er lov å være uenig, at man anerkjenner forskjellige innspill, og kanskje sette av tid i møter til “åpen mikrofon” hvor medlemmene kan ta opp saker som ikke passer andre steder (Johannessen 2010).

### Referanser

- Bækken, H. (2022). Hva er forskjellen på en prosjektleder og prosjektarbeider? (hentet 23.9.25)
https://www.prosjektbloggen.no/hva-er-forskjellen-p%C3%A5-en-prosjektleder-og-en-prosjekteier

- Jacobsen, D. I. (2016). Engangsorganisasjonen: Organisering og ledelse av prosjekter. Fagbokforlaget.

- Johannessen, J. A. (2010). Prosjektkommunikasjon (hentet 23.9.25)
https://depotbiblioteket.no/cgi-bin/m2?mode=p&tnr=919689

- Kristiansen, P. Hvordan styret kan støtte en sterk rekrutteringsstrategi (hentet 17.10.25)
https://www.styrekompetanse.no/ressurssenter/artikler/hvordan-styret-kan-stotte-en-sterk-rekrutteringsstrategi/
